Τι είναι?
•	Ονομάζουμε το είδος μας homo sapiens επειδή η νοητικές μας ικανότητες είναι πολύ σημαντικές για μας.Για χιλιάδες χρόνια προσπαθούμε να κατανοήσουμε το πώς σπεφτόμαστε δηλαδή , πως μια χούφτα ύλης μπορεί να αντιλαμβάνεται , να κατανοεί , να προβλέπει και να χειρίζεται έναν κόσμο πολύ μεγαλύτερο και πολύ ποιο πολύπλοκο από τον εαυτό της.Το πεδίο της τεχνητής νοημοσύνης πηγαίνει ακόμα ποιο πέρα: επιχειρεί όχι μόνο να κατανοήσει αλλά και να κατασκευάσει νοήμονες οντότητες.  


Χρήσεις :   
Χρήσεις στην Αεροπορία: Στην Αμερικάνικη Αεροπορία χρησιμοποιούν  τα  ΑΙ για προσομοιωτές εκπαίδευσης και αερομαχίες , βοηθήματα διαχείρισης  αποστολών και συστήματα τακτικών αποφάσεων. Εκτός από προσομοιωμένη πτήση η τεχνητή νοημοσύνη μπορεί να βρει την καλύτερη τακτική για κάθε περίσταση. Επίσης  οι πιλότοι τεχνητής νοημοσύνης θα χρησιμοποιηθούν στο μέλλον για ελεγκτές εναέριας κυκλοφορίας. 
Οικονομία:  Αλγοριθμικές συναλλαγές Χρηματιστηρίου ονομάζεται η χρήση περίπλοκων συστημάτων τεχνητής νοημοσύνης για να πάρουνε αποφάσεις για το ποιες συναλλαγές  θα είναι ποιο κερδοφόρο και όλο αυτό σε ταχύτητες απείρως μεγαλύτερες από αυτές που θα μπορούσες οποιοσδήποτε άνθρωπος , συχνά βγάζοντας  εκατομμύρια σε συναλλαγές κάθε μέρα χωρίς να χρειάζεται η συμμετοχή ανθρώπου. 
Πολλές επιχειρήσεις χρησιμοποιούν τεχνητή νοημοσύνη για συγκέντρωση δεδομένων  για τους πελάτες τους για την χρήση σε μάρκετινγκ , για διαχείριση τιμών προϊόντων  και για την πρόβλεψη των αποφάσεων που θα πάρουν οι πελάτες.
Κυβέρνηση: Τα ΑΙ έχουν πολλές χρήσεις στην κυβέρνηση μπορούν να χρησιμοποιηθούν για περαιτέρω στόχους δημόσιας πολιτικής σε τομείς όπως υπηρεσίες έκτακτης ανάγκης, υγεία και ευημερία , καθώς και να βοηθήσουν το κοινό να αλληλεπιδράσει με την κυβέρνηση για παράδειγμα το μέσο της χρήσης εικονικών βοηθών.  
Μουσική και ΜΜΕ: Ενώ η εξέλιξη της μουσικής επηρεάστηκε πάντοτε από την τεχνολογία , η τεχνητή νοημοσύνη επέτρεψε μέσα από επιστημονικές εξελίξεις , να μιμηθεί , σε κάποιο βαθμό την ανθρώπινη σύνθεση. https://ampermusic.com 
Η εταιρία Narrative Science έχει φτιάξει τεχνητή νοημοσύνη που γράφει νέα και αναφορές που διατίθενται στην αγορά.
Υγεία: Η τεχνητή νοημοσύνη στην υγεία είναι η χρήση αλγορίθμων για την προσέγγιση της ανθρώπινης σκέψης στην ανάλυση σύγχρονων ιατρικών δεδομένων. Συγκεκριμένα το ΑΙ είναι η δυνατότητα αλγόριθμων υπολογιστών να προσεγγίσουν συμπεράσματα χωρίς άμεση ανθρώπινη είσοδο.
Αυτό που διακρίνει την τεχνολογία AI από τις παραδοσιακές τεχνολογίες στην υγειονομική περίθαλψη είναι η ικανότητα να αποκτά πληροφορίες, να επεξεργάζεται και να δίνει μια καλά καθορισμένη παραγωγή στον τελικό χρήστη. Το AI κάνει αυτό μέσω αλγορίθμων μηχανικής μάθησης, οι οποίοι μπορούν να αναγνωρίσουν τα πρότυπα στη συμπεριφορά και να δημιουργήσουν τη δική τους λογική. Προκειμένου να μειωθεί το περιθώριο σφάλματος, οι αλγόριθμοι AI πρέπει να δοκιμαστούν επανειλημμένα. Οι αλγόριθμοι AI συμπεριφέρονται διαφορετικά από τους ανθρώπους με δύο τρόπους: οι αλγόριθμοι είναι κυριολεκτικοί: εάν ορίσετε ένα στόχο, ο αλγόριθμος δεν μπορεί να προσαρμοστεί και κατανοήσει μόνο τι έχει ειπωθεί ρητά, και οι αλγόριθμοι είναι μαύρα πλαίσια. αλγόριθμοι μπορούν να προβλέψουν εξαιρετικά ακριβείς, αλλά όχι την αιτία ή γιατί.
 
 
Συνέπειες:

Μαζική ανεργία
Ένας κοινός φόβος μεταξύ των αναλυτών, και φυσικά των εργαζομένων, είναι η πιθανότητα η Τεχνητή Νοημοσύνη να οδηγήσει σε μαζική ανεργία σε παγκόσμια κλίμακα καθώς οι θέσεις εργασίας ολοένα και περισσότερο αυτοματοποιούνται και η ανθρώπινη εργασία πλέον δεν χρειάζεται. Η απώλεια θέσεων εργασίας είναι ο πρωταρχικός λόγος για την άνοδο του λαϊκισμού σε όλο τον κόσμο - με την εκλογή του Ντόναλντ Τραμπ και την απόφαση του Ηνωμένου Βασιλείου να αποχωρήσει από την Ευρωπαϊκή Ένωση να είναι ίσως τα πιο χαρακτηριστικά παραδείγματα. 
Σύμφωνα με τους υποστηρικτές της Τεχνητής Νοημοσύνης, η τεχνολογία θα οδηγήσει στη δημιουργία νέων ειδών θέσεων εργασίας. Η ανάγκη για μηχανικούς θα αυξηθεί, καθώς η πολυπλοκότητα της νέας τεχνολογίας απαιτεί το σωστό ταλέντο για να την αναπτύξει. 
Η ερευνητική εταιρεία Gartner προβλέπει ότι η Τεχνητή Νοημοσύνη θα δημιουργήσει 2,3 εκατομμύρια θέσεις εργασίας και θα εξαλείψει 1,8 εκατομμύριο από τις παλιότερες- μια καθαρή αύξηση 500.000 θέσεων εργασίας - μέχρι το 2020. Αυτό όμως δεν εξαλείφει το γεγονός ότι θα οδηγήσει σε απότομες απολύσεις σε όλο τον κόσμο.
Πόλεμος
Φυσικά η πορεία προς μια πολεμική αντιπαράθεση μέσω της Τεχνητής Νοημοσύνης ή ακόμα και εναντίον της, είναι από τα αγαπημένα σενάρια των ταινιών, όμως δεν απέχει και πολύ από κάποια πραγματικότητα. Μέχρι και ο Διευθύνων Σύμβουλος της Tesla Elon Musk, γνωστός για τις ειλικρινείς απόψεις του για την Τεχνητή Νοημοσύνη, προειδοποίησε πέρυσι ότι η τεχνολογία θα μπορούσε να οδηγήσει στον Γ' Παγκόσμιο Πόλεμο. 
Αν και γνωστός για την υπερβολή του, το σχόλιο του Musk προκάλεσε έναν πολύ πραγματικό φόβο για τους ειδικούς. Κάποιοι αναλυτές και υποστηρικτές υποστηρίζουν ότι η ανάπτυξη θανατηφόρων αυτόνομων όπλων και η χρήση της ΑΙ στη στρατιωτική λήψη αποφάσεων δημιουργεί ένα πλήθος ηθικών διλημμάτων και ανοίγει τη δυνατότητα πολέμων ενισχυμένων λόγω ή εναντίον της Τεχνητής Νοημοσύνης. 
Ο Frank van Harmelen, ερευνητής AI στο Vrije Universiteit του Άμστερνταμ, δηλώνει ότι παρόλο που δεν πίστευε ποτέ ότι θα χρησιμοποιούσε τη λέξη "τρομακτικό" για να περιγράψει την τεχνητή νοημοσύνη, δηλώνει πως η προοπτική χρήσης όπλων τεχνητής νοημοσύνης είναι όντως τρομακτική. "Ο μόνος χώρος όπου πιστεύω πραγματικά ότι η λέξη« τρομακτικό »ισχύει είναι στα αυτόνομα συστήματα όπλων", δήλωσε ο Harmelen.
"Κάθε σύστημα υπολογιστών, AI ή όχι, που αποφασίζει αυτόματα για θέματα ζωής και θανάτου - για παράδειγμα, με την εκτόξευση ενός πυραύλου - είναι μια πραγματικά τρομακτική ιδέα."
Νωρίτερα φέτος, η Αμερικανική αμυντική think-tank Rand Corporation προειδοποίησε σε μια μελέτη ότι η χρήση της AI σε στρατιωτικές εφαρμογές θα μπορούσε να προκαλέσει πυρηνικό πόλεμο μέχρι το 2040. Το σκεπτικό πίσω από αυτή την τολμηρή πρόβλεψη ήταν ότι η πιθανότητα ενός στρατιωτικού συστήματος ΑΙ να κάνει λάθος στην ανάλυσή του για μια κατάσταση θα μπορούσε να οδηγήσει τα έθνη να πάρουν δυνητικά καταστροφικές αποφάσεις.

Γιατροί ρομπότ
Ενώ οι ειδικοί συμφωνούν ως επί το πλείστον σχετικά με τα οφέλη που θα προσφέρει η AI στους ιατρούς - όπως η έγκαιρη διάγνωση των ασθενειών και η επιτάχυνση της συνολικής εμπειρίας στον τομέα της υγειονομικής περίθαλψης - ορισμένοι γιατροί και ακαδημαϊκοί είναι επιφυλακτικοί, καθώς πιστεύουν πως βιαζόμαστε πάρα πού να εναποθέσουμε τις ιατρικές πρακτικές που βασίζονται απλά σε ανάλυση δεδομένων.
Ένας φόβος μεταξύ των ακαδημαϊκών είναι ότι οι άνθρωποι περιμένουν πάρα πολλά από την AI, υποθέτοντας ότι αυτή μπορεί να αποτελέσει το είδος του κοινού νου που οι άνθρωποι θα στηριχθούν για να επιλύσουν ένα ευρύ φάσμα προβλημάτων. Αυτό που υποστηρίζουν είναι πως αν και η Τεχνητή Νοημοσύνη έχει παρουσιάσει μερικά εντυπωσιακά αποτελέσματα σε κάποιες εφαρμογές, το εύρος αυτών των εφαρμογών είναι πάρα πολύ μικρό ακόμα. 
Προκειμένου να υπάρξουν εφαρμογές που θα μπορέσουν να χρησιμοποιηθούν πραγματικά για την πρόληψη και τον εντοπισμό θανατηφόρων ασθενειών, θα πρέπει τα συστήματα να τροφοδοτηθούν με εκατομμύρια στοιχεία πραγματικών ασθενών, προκείμενου να μπορέσουν να γίνουν όσοι δυνατό περισσότεροι συνδυασμοί. Μέχρι στιγμής, και λόγω των περιορισμένου εύρους των εφαρμογών, κάθε ασθένεια έχει την αποκλειστική της πλατφόρμα και δημιουργούνται προβλήματα όταν συνδυάζονται δύο και περισσότερες ασθένειες σε ένα ασθενή, ακόμα και κάτω από κοινή βάση (για παράδειγμα ένας καρκινοπαθής που του προκαλούνται προβλήματα στην καρδιά ή τα νεφρά, εξετάζεται από δύο διαφορετικές πλατφόρμες οι οποίες μέχρι τώρα έχουν προβλήματα να συνδυαστούν μεταξύ τους, όπως θα έκαναν δύο άνθρωποι γιατροί)
Ταυτόχρονα μπαίνει στο "παιχνίδι" και το ζήτημα της διασφάλισης των ιατρικών δεδομένων, τα οποία θα πρέπει να είναι "ανοιχτά και προσβάσιμα" για να μπορούν να χρησιμοποιηθούν από τις πλατφόρμες.

Διακρίσεις
Στις 23 Μαρτίου 2016 η Microsoft δημιούργησε τον Tay, ένα chatbot τεχνητής νοημοσύνης για το οποίο δημιουργήθηκε λογαριασμός στο Twitter προκειμένου να συνομιλεί ελεύθερα με τους υπόλοιπους χρήστες και να δοκιμαστεί έτσι η ικανότητα του για επικοινωνία και η δυνατότητα μάθησης. 
Το μεγάλο πλεονέκτημα του ρομπότ αυτού αποδείχτηκε και η μεγαλύτερη αδυναμία του και οδήγησε στο κλείσιμο του λογαριασμού. Σε λιγότερο από μια μέρα εκπαιδεύτηκε από τους υπόλοιπους χρήστες να δημοσιεύει υβριστικές αναρτήσεις, ενώ στο ίδιο χρονικό διάστημα έμαθε και χρησιμοποιούσε ρατσιστικούς χαρακτηρισμούς και "λόγο μίσους". Το πρόβλημα εδώ ήταν το γεγονός ότι το chatbot εκπαιδεύτηκε για να μιμηθεί τους χρήστες που αλληλεπιδρούν με αυτό στο διαδίκτυο. Λαμβάνοντας υπόψη την συχνά σκοτεινή φύση ορισμένων γωνιών του Διαδικτύου, θα μπορούσε πει κάποιος ότι τα προσβλητικά tweets δεν ήταν έκπληξη.
Ο Toby Walsh, καθηγητής AI στο Πανεπιστήμιο της Νέας Νότιας Ουαλίας είπε ότι οι διακρίσεις ήταν μια από τις "απροσδόκητες συνέπειες" που περιμέναμε από την τεχνολογία. "Παρατηρούμε αυτό το φαινόμενο της αθέλητης μεροληψίας σε αλγόριθμους, ειδικά στη μηχανική μάθηση, η οποία "απειλεί" να επιστρέψει σε φυλετικές, σεξουαλικές και άλλες προκαταλήψεις που έχουμε περάσει τα τελευταία 50 και πλέον χρόνια προσπαθώντας να απομακρύνουμε από την κοινωνία μας", δήλωσε.
Το πρόβλημα λένε οι ειδικοί είναι πως η Τεχνητή Νοημοσύνη είναι "εκπαιδευμένη" να είναι ο αμερόληπτος κριτής, ο απόλυτος δημοκράτης, ο οποίος θα δεχτεί και θα συζητήσει κάθε άποψη, ακόμα και αν είναι ακραία ή ακόμα και παράνομη, δίνοντας της έτσι μέρος να εκφραστεί. Έτσι ο Tay έφτασε να μιλάει στο Twitter υπέρ του Χίτλερ καθώς δεν είχε την συλλογική μνήμη των υπόλοιπων ανθρώπων.
Αυτό είναι ένα παράδειγμα που η χρήση της ΑΙ δεν κατάφερε να επικοινωνήσει κανονικά με τον κόσμο, ενώ οι ερευνητές είναι επίσης προβληματισμένοι με τον τρόπο με τον οποίο η τεχνολογία αναγνώρισης προσώπου εμφανίζεται να δουλεύει καλύτερα στο να αναγνωρίζει λευκά πρόσωπα από τα μαύρα και πώς τα συστήματα AI επεξεργασίας γλώσσας μπορούν να παρουσιάσουν μεροληψία, συνδέοντας ορισμένα φύλα και φυλές με στερεότυπους ρόλους.
Η IBM έχει ακόμη και ερευνητές αφιερωμένους στην καταπολέμηση των διακρίσεων στο AI και νωρίτερα αυτό το έτος είπε ότι θα κυκλοφορήσει δύο σύνολα δεδομένων που περιέχουν ένα ευρύ φάσμα προσώπων με διαφορετικούς τόνους δέρματος και άλλα χαρακτηριστικά του προσώπου για να μειώσουν την προκατάληψη στα συστήματα αναγνώρισης προσώπου που τροφοδοτούνται με AI.




















Ιστορία:
1943
Οι Γουόρεν Μακάλοχ και Γουόλτερ Πιτς προτείνουν ένα αλγόριθμο μοντελοποίησης ενός τεχνητού νευρωνικού δικτύου, βασισμένοι στα μαθηματικά. Το Τεχνητό Νευρωνικό Δίκτυο (ANN – Artificial Neural Network) αποτελεί το ισοδύναμο του ανθρώπινου εγκεφάλου για τα ρομπότ. Είναι ικανό να αποθηκεύει πληροφορίες, να αναγνωρίζει σχήματα και να κάνει συσχετισμούς.
1944
Η Θεωρία των Παιγνίων, ένας πολύτιμος αρωγός στην έρευνα της Τεχνητής Νοημοσύνης, διατυπώνεται για πρώτη φορά από τον μαθηματικό Τζον φον Νόιμαν και τον οικονομολόγο Όσκαρ Μόργκενστερν.
1948
Ο καθηγητής μαθηματικών στο ΜΙΤ, Νόρμπερτ Βίνερ, θεμελιώνει τον κλάδο της Κυβερνητικής με το σύγγραμα «Κυβερνητική: ‘Η έλεγχος και επικοινωνία στα ζώα και τις μηχανές».  Ο Βίνερ διατυπώνει τις θεωρίες του βασισμένος στην εμπειρία του κατά τον Β’ Παγκόσμιο Πόλεμο στα συστήματα αντιαεροπορικής άμυνας, που έπρεπε να προβλέπουν την κίνηση των αεροσκαφών. Η Κυβερνητική ή αλλιώς «Επιστήμη των Συστημάτων», θα επηρεάσει καταλυτικά την έρευνα για την τεχνητή νοημοσύνη.
1950
Ο Αμερικανός συγγραφέας Ισαάκ Ασίμοφ δημιουργεί τη συλλογή εννέα διηγημάτων επιστημονικής φαντασίας, «I Robot«. Σε αυτές τις ιστορίες το μέλλον κατά τον Ασίμωφ περιγράφεται ως ένας κόσμος όπου οι άνθρωποι και τα ρομπότ συμβιώνουν και σχεδόν δεν διακρίνονται μεταξύ τους. Εκεί διατυπώνονται οι Τρεις βασικοί Νόμοι της Ρομποτικής, που θεωρούνται έως και σήμερα αξιωματικοί ακόμη και στο χώρο των επιστημών:
1.	Το ρομπότ δε θα κάνει κακό σε άνθρωπο
2.	Το ρομπότ εκτελεί τις διαταγές που του δίνουν οι άνθρωποι, εκτός αν αυτές έρχονται σε αντίθεση με τον πρώτο νόμο
3.	Το ρομπότ οφείλει να προστατεύει την ύπαρξή του, εφόσον αυτό δεν συγκρούεται με τον πρώτο και τον δεύτερο νόμο
O Κλοντ Σάνον, ο πατέρας της Θεωρίας της Πληροφορίας, δημοσιεύει ένα άρθρο για τον προγραμματισμό υπολογιστή στο σκάκι (Programming a Computer for Playing Chess). Ο αλγόριθμος του Σάνον είναι ένας από τους πρώτους αλγόριθμους τεχνητής νοημοσύνης και περιγράφει τον τρόπο που θα μπορούσε να προγραμματιστεί ένας υπολογιστής ώστε να παίζει σκάκι με ανθρώπινο αντίπαλο.
O Άλαν Τούρινγκ απαντά με μία δημοσίευση, στο ερώτημα που θέτει ο ίδιος «μπορούν οι μηχανές να σκέπτονται;«. Στο άρθρο «Computing Machinery and Intelligence» προτείνει ένα τεστ, στο οποίο ένας κριτής θα πρέπει να μην μπορεί να ξεχωρίσει αν οι απαντήσεις, σε ερωτήσεις που διατυπώνονται στην ανθρώπινη γλώσσα, προέρχονται από άνθρωπο ή μηχανή. Μέχρι σήμερα κανένας υπολογιστής δεν έχει καταφέρει να περάσει το τεστ Τούρινγκ.
1951
Τα πρώτα λειτουργικά προγράμματα τεχνητής νοημοσύνης σχεδιάζονται στον υπολογιστή Ferranti Mark 1, του Πανεπιστημίου του Μάντσεστερ. Ένα παιχνίδι ντάμα κι ένα παιχνίδι σκάκι.
1954
Κατασκευάζεται από τους Άλεν Νιούελ, Κλιφ Σο και Χέρμπερτ Σάιμον, η γλώσσα IPL (Information Processing Language). Θεωρείται η πρώτη γλώσσα τεχνητής νοημοσύνης και βασίζεται στα θεωρήματα που περιλαμβάνονται στο βιβλίο «Principia Mathematica» των Ράσελ και Γουάιχεντ.
1956
Η έκφραση «Τεχνητή Νοημοσύνη» (Artificial Intelligence) πρωτοδιατυπώνεται στον τίλτο συνεδρίου που οργανώνει ο Τζον Μακάρθι, στο Ντάρτμουθ, των ΗΠΑ. Ο ορισμός του Μακάρθι για την τεχνητή νοημοσύνη είναι «η επιστήμη και μεθοδολογία της δημιουργίας νοούντων μηχανών»
Τζον Μακάρθι (1927-2011), ο «πνευματικός πατέρας» της τεχνητής νοημοσύνης.
Αν και έχουν προηγηθεί προγράμματα σκάκι και ντάμας, το πρόγραμμα «Logic Theorist» που έγραψε ο Νιούελ τη διετία 1955-56, θεωρείται το πρώτο που είναι ειδικά φτιαγμένο για να μιμείται τον άνθρωπο στην επίλυση απλών προβλημάτων. Σε αυτό εισάγεται ο όρος «ευριστική» (heuristics) που αποτελεί το βασικότερο τομέα έρευνας στην τεχνητή νοημοσύνη.
1958
O Τζον Μακάρθι αναπτύσσει τη LISP (List Processing). H δεύτερη γλώσσα προγραμματισμού υψηλού επιπέδου, μετά τη FORTRAN, είναι ιδανική για την έρευνα στην τεχνητή νοημοσύνη. H LISP πρωτοπόρησε στην εισαγωγή πολλών ιδεών στην επιστήμη των υπολογιστών, όπως οι δομές δένδρων, η αυτόματη διαχείριση αποθήκευσης δεδομένων, οι δυναμικοί τύποι, ο αντικειμενοστρεφής προγραμματισμός, και ο μεταγλωττιστής που μεταγλωττίζει τον εαυτό του.
1961
Το Unimate, το πρώτο ρομπότ βιομηχανικής παραγωγήςμπαίνει σε λειτουργία, στη γραμμή παραγωγής αυτοκινήτων της General Motors και συγκεκριμένα στο τμήμα χύτευσης.
1963
Ο Τζον Μακάρθι ιδρύει το πρώτο πανεπιστημιακό εργαστήριο τεχνητής νοημοσύνης. Το AI Lab του Στάνφορντ.
1965
Ο Τζόζεφ Γουαϊζενμπάουμ κατασκευάζει, στο ΜΙΤ, την ELIZA. Το πρώτο διαδραστικό πρόγραμμα τεχνητής νοημοσύνηςπου μπορεί (θεωρητικά) να διεξάγει λογικούς διαλόγους στην αγγλική γλώσσα.
Μία ομάδα στο Στάνφορντ, υπό τον Εντ Φαϊγκενμπάουμ, κατασκευάζει το DENDRAL. To πρώτο έμπειρο σύστημα(expert system). Δηλαδή, ένα πρόγραμμα που μιμείται την ικανότητα του εμπειρογνώμονα στη λήψη αποφάσεων, αντί να εκτελεί μία ακριβή και προδιαγεγραμμένη διαδικασία, όπως στο συμβατικό προγραμματισμό. Με μία σειρά ερωτημάτων «if-then» το DENDRAL επιχειρούσε να εξακριβώσει την μοριακή δομή οργανικών ενώσεων. Τα έμπειρα συστήματα αποτελούν θεμελιώδη κλάδο της τεχνητής νοημοσύνης.
1969
Shakey
Κατασκευάζεται το ρομπότ Shakey στο πανεπιστήμιο του Στάνφορντ. Το πρώτο κινητό ρομπότ γενικής χρήσης που μπορεί να αντιλαμβάνεται, αναλύει και εκτελεί απλές εντολές. O «Shakey το ρομπότ» αποτελείται από μονάδα επεξεργασίας, κάμερα, δύο αποστασιόμετρα και αισθητήρες σύγκρουσης, ηλεκτρικό μοτέρ και κεραία ραδιοζεύξης για την επικοινωνία με σταθερό υπολογιστή.
1972
Αναπτύσσεται η πρώτη λογική γλώσσα προγραμματισμού, η Prolog (Programation et Logique). Ειδικά για την έρευνα στην τεχνητή νοημοσύνη, οι λογικές γλώσσες μπορούν να διατυπώσουν ένα πλαίσιο κανόνων και δεδομένων μέσα στο οποίο εκτελείται ο αλγόριθμος.
1976
Κατασκευάζεται ο Freddy II στο Πανεπιστήμιο του Εδιμβούργου. Μία από τις πρώτες υλοποιήσεις ρομπότ συναρμολόγησης που μπορεί να αναγνωρίζει βασικά σχήματα και να «διδάσκεται» νέες διαδικασίες.
1979
Το Stanford Cart, ένα ερευνητικό πρότζεκτ ρομποτικού οχήματος που έχει ξεκινήσει από τις αρχές της δεκαετίας του ’60 στο πανεπιστήμιο του Στάνφορντ, γίνεται το πρώτο αυτόνομα κινούμενο όχημα. Μπόρεσε να διασχίσει ένα δωμάτιο γεμάτο με εμπόδια (καρέκλες) χωρίς ανθρώπινη παρέμβαση.
TI Explorer
Κατασκευάζονται τα πρώτα LISP machines. Προσωπικοί υπολογιστές-workstations που τρέχουν σε περιβάλλον LISP. Οι υπολογιστές που βασίζονται στη LISP αναπτύσσονται, μετά τα μέσα της δεκαετίας του ’70, από το MIT και τη Xerox. Η γραμμή του MIT οδηγεί και σε υπολογιστές μαζικής κατασκευής, όπως τα Symbolics 3600/3640/Χ1200 και TI Explorer(φωτογραφία). Η ανάπτυξη εφαρμογών τεχνητής νοημοσύνης αρχίζει να γίνεται καταναλωτικό προϊόν.
1982
Μπαίνει σε λειτουργία το πρώτο σύστημα αυτόματης αναγνώρισης δακτυλικών αποτυπωμάτων (AFIS – Automated Fingerprint Identification System), κατασκευασμένο από τη NEC.
1985
Γίνεται επίδειξη του προγράμματος AARON. Μία εφαρμογή που αναπτύσσει για παραπάνω από μία δεκαετία ο σχεδιαστής Άαρον Κοέν και μπορεί να ζωγραφίζει, χωρίς την παρέμβαση ανθρώπου, σύνθετα σχήματα που αναπαριστούν πραγματικά αντικείμενα.
1987
Ολοκληρώνεται η πρώτη υλοποίηση MCL (Macintosh CommonLisp), μέσω της οποίας ο Apple Macintosh μετατρέπεται σε LISP machine.
1991
Στον «Πόλεμο του Κόλπου» μπαίνει σε λειτουργία το πρόγραμμα DART (Dynamic Analysis and Replanning Tool). Η πρώτη εφαρμογή τεχνητής νοημοσύνης για στρατιωτική χρήση, που προγραμματίζει μία πλειάδα ενεργειών Διοικητικής Μέριμνας (διαχείριση και μεταφορά προσωπικού, υλικών, πολεμοφοδίων και καυσίμων).
1994
Γίνεται με επιτυχία η επίδειξη του συστήματος VaMP που μετατρέπει ένα αυτοκίνητο σε αυτόνομο ρομποτικό όχημα. Ένα μοντέλο της Mercedes μπόρεσε να καλύψει απόσταση άνω των 1.000 χιλιομέτρων σε αυτοκινητόδρομο της Γαλλίας και σε συνθήκες βαριάς κίνησης, χωρίς την παρέμβαση ανθρώπου και με ταχύτητες έως και 130 χ.α.ω.
1997
Ο Deep Blue, ο υπερυπολογιστής της ΙΒΜ που προγραμματίστηκε για να παίζει σκάκι με ανθρώπινο αντίπαλο, καταφέρνει να κερδίσει τον παγκόσμιο πρωταθλητή Γκάρι Κασπάροφ.
1998
Furby
Κυκλοφορεί ο Furby. Κατασκευασμένο από την Tiger Electronics, είναι το πρώτο ρομποτικόπαιχνίδι βασισμένο στις αρχές της τεχνητής νοημοσύνης, που μπαίνει στη μαζική παραγωγή. Θα ακολουθήσει μία νέα γενιά προγραμματιζόμενων ηλεκτρονικών παιχνιδιών που μπορούν να εκτελούν εντολές και να αντιλαβάνονται περιβαλλοντικά ερεθίσματα. Τα λεγόμενα smart toys (έξυπνα παιχνίδια).
1999
Κυκλοφορεί το ρομποτικό σκυλάκι AIBO από τη Sony, χαρακτηριζόμενο από την εταιρεία ως «ρομπότ οικιακής διασκέδασης». Από το 1999 και κάθε χρόνο, έως το 2005, η Sony παρουσιάζει ένα νέο μοντέλο AIBO. Το 2006, όταν πια έχει ολοκληρωθεί η παραγωγή του, το ΑΙΒΟ περνά στο «Robot Hall of Fame» του Πανεπιστημίου Κάρνεγκι Μέλον, με την παρατήρηση «αντιπροσωπεύει το πιο εξελιγμένο ρομπότ μαζικής κατανάλωσης».
2000
Ο ASIMO της Honda κάνει το ντεμπούτο του. Ένα από τα πιο εξελιγμένα ανθρωπόμορφα ρομπότ ικανό να διεξάγει βασικής μορφής επικοινωνία με τον άνθρωπο. Ο ASIMO μπορεί να αναγνωρίζει φωνητικές εντολές, κινήσεις, ακόμη και εκφράσεις, σχήματα και πρόσωπα.
Το ρομπότ Nomad τίθεται σε λειτουργία σε απομονωμένες περιοχές της Ανταρκτικής. Αυτόνομα κινούμενο, το Nomad ερευνά και ταξινομεί δείγματα πετρωμάτων από μετεωρίτες.
2002
Άλλη μία καινοτομία στην αξιοποίηση της τεχνητής νοημοσύνης για οικιακή χρήση. Η Roomba, της iRobot, είναι η πρώτη ρομποτική ηλεκτρική σκούπα που μπορεί να καθαρίσει πατώματα κινούμενη αυτόνομα και αντιλαμβανόμενη φυσικά εμπόδια.
2004
Οργανώνεται το πρώτο DARPA Grand Challenge. Έναςαγώνας δρόμου για αυτόνομα κινούμενα οχήματα, χρηματοδοτούμενος από την DARPA (Defense Advanced Research Projects Agency). Στον πρώτο αγώνα που διεξάγεται στην έρημο Μοχάβε, κανένα όχημα δεν καταφέρνει να ολοκληρώσει τη διαδρομή.
VW Tuareg R5 (Stanford Racing Team)
Τo 2005 ωστόσο, ένα ειδικά διαμορφωμένο VW Touareg R5 από 65 φοιτητές, καθηγητές και ερευνητές του πανεπιστημίου του Στάνφορντ, καταφέρνει να ολοκληρώσει τη διαδρομή και να κερδίσει το βραβείο των 2 εκατ. δολαρίων. Θα τερματίσουν ακόμη 4 αυτοκίνητα από τις 23 συμμετοχές.
2006
Ολοκληρώνεται η πρώτη φάση δημιουργίας του πρώτου συνθετικού εγκεφάλου, αντίγραφο του εγκεφάλου των θηλαστικών σε επίπεδο μορίου. Ένα φιλόδοξο πρόγραμμα τουΠολυτεχνείου της Λωζάνης, το οποίο αξιοποιεί τον υπερυπολογιστή Blue Gene της ΙΒΜ σε συνδυασμό με το λογισμικό NEURON, μέσω του οποίου μοντελοποιούνται σύνθετα νευρωνικά δίκτυα.
2010
Ολοκληρώνεται στον Καναδά η πρώτη χειρουργική επέμβαση από ρομπότ. Πιο συγκεκριμένα μία προστατεκτομή εκτελείται εξολοκλήρου (σ.σ. από τη φάση της αναισθησίας) από ρομποτικά συστήματα.
2011
Ο υπολογιστής Watson της ΙΒΜ, ειδικά κατασκευασμένος να απαντά σε ανθρώπινα ερωτήματα διατυπωμένα σε φυσική γλώσσα, καταφέρνει να κερδίσει σε διαγωνισμό τους νικητές του γνωστού παιχνιδιού γνώσεων της αμερικάνικης τηλεόρασης, Jeopardy.


Πλεονεκτήματα:

1.	Αποδοχή μέσα από το διάλογο
Στόχος είναι μια ανοιχτή συζήτηση αναφορικά με τις ανησυχίες που προκύπτουν από την χρήση της  τεχνητής νοημοσύνης, καθώς  και ο καθορισμός μέτρων που θα συμβάλλουν στην άμβλυνση τους. Η συγκεκριμένη ολιστική προσέγγιση είναι απαραίτητη, ώστε να γίνει αποδεκτή η Τεχνητή Νοημοσύνη.
2.	Εκπαίδευση εργατικού δυναμικού
Η Τεχνητή Νοημοσύνη έχει ουσιαστικό αντίκτυπο στην αγορά. Πολλές δουλειές αναμένεται να αλλάξουν ή – σε ακραίες περιπτώσεις- να αντικατασταθούν από μηχανές. Ωστόσο, σύμφωνα με την εταιρεία Gartner, όλο και περισσότερες δουλειές θα προκύψουν από την Τεχνητή Νοημοσύνη, ενώ άνθρωποι και μηχανές αναμένεται να συνεργάζονται στο μέλλον ολοένα και περισσότερο. Οι Ευρωπαίοι εργαζόμενοι θα πρέπει να αποκτήσουν τις κατάλληλες δεξιότητες ώστε να χρησιμοποιούν αποτελεσματικά την Τεχνητή Νοημοσύνη και να μην χρειάζεται να την ανταγωνίζονται.
3.	Περισσότερη έρευνα και καινοτομία
Η Ευρώπη χρειάζεται ομάδες έρευνας και καινοτομίας σχετικά με την Τεχνητή Νοημοσύνη, και γι’ αυτόν τον λόγο Πανεπιστήμια, εταιρίες και κυβερνήσεις θα πρέπει να ενώσουν τις δυνάμεις τους προς αυτήν την κατεύθυνση. Αρκετά υποσχόμενα προγράμματα βρίσκονται ήδη σε εξέλιξη σε διαφορετικά Ευρωπαϊκά Ερευνητικά κέντρα, τα οποία , ωστόσο, πρέπει να αποκτήσουν μεγαλύτερη δυναμική και καλύτερη οργάνωση σε Ευρωπαϊκό επίπεδο.
4.	Αναπροσαρμογή νόμων και κανονισμών
Η SAP θεωρεί ότι δεν είναι απαραίτητη η θέσπιση συγκεκριμένων νόμων για την Τεχνητή Νοημοσύνη, ωστόσο σε κάποιες περιπτώσεις η υφιστάμενη νομοθεσία πρέπει να αναπροσαρμοστεί ώστε να  περικλείει και ζητήματα Τεχνητής Νοημοσύνης.
5.	Καθιστώντας διαθέσιμα τα δεδομένα για την εκπαίδευση στην Τεχνητή Νοημοσύνη
Όσο περισσότερα δεδομένα υπάρχουν διαθέσιμα για την εκπαίδευση στην τεχνολογία της τεχνητής νοημοσύνης, τόσο περισσότερο θα βελτιώνεται. Οι Ευρωπαϊκές κυβερνήσεις, οι επιχειρήσεις και οι πολίτες θα δημιουργήσουν από κοινού τεράστια ποσότητα πολύτιμων δεδομένων , τα οποία θα πρέπει να είναι διαθέσιμα για χρήση στις εφαρμογές Τεχνητής Νοημοσύνης.
6.	Κώδικας συμπεριφοράς για τις επιχείρησεις
Η βιομηχανία θα πρέπει να βοηθήσει στην εξάλειψη των όποιων ανησυχιών υπάρχουν, αναφορικά με την Τεχνητή Νοημοσύνη. Η SAP θεωρεί απαραίτητη την δημιουργία ενός ειδικού κώδικα διαχείρισης της  Τεχνητής Νοημοσύνης στις επιχειρήσεις. Αυτός ο κώδικας  οφείλει να εξασφαλίζει ότι η ανάπτυξη της τεχνολογίας  θα εναρμονίζεται με τις Ευρωπαϊκές αξίες και τα ηθικά και νομικά πρότυπα της Ευρωπαϊκής Ένωσης.
7.	Υιοθέτηση Τεχνολογίας Τεχνητής Νοημοσύνης από το ΜΜΕ
Οι μικρομεσαίες επιχειρήσεις αποτελούν την ραχοκοκαλιά της Ευρωπαϊκής οικονομίας. Η ευρεία και ταχεία υιοθέτηση τεχνολογίας Τεχνητής Νοημοσύνης από τις ΜΜΕ πρέπει να είναι προτεραιότητα όλων. Οι συγκεκριμένες εταιρίες συχνά δεν διαθέτουν τα απαραίτητα οικονομικά μέσα και την τεχνογνωσία για την  επιτυχημένη  εφαρμογή ψηφιακών τεχνολογιών όπως η Τεχνητή Νοημοσύνη , τα big data και το Internet of Things. Σε αυτήν την περίπτωση, μία πιθανή λύση θα ήταν η επιχορήγηση τους.
8.	Πρωτοπόρος, ο δημόσιος τομέας
Οι δημόσιοι οργανισμοί θα πρέπει να είναι από τους πρώτους που θα υιοθετήσουν την Τεχνητή Νοημοσύνη και θα την χρησιμοποιήσουν για την αναβάθμιση των υπηρεσιών τους. Με αυτόν τον τρόπο οι πολίτες θα ενημερωθούν για τα απτά πλεονεκτήματα της Τεχνητής Νοημοσύνης.
9.	Ισότιμοι όροι ανταγωνισμού για τις Ευρωπαϊκές επιχειρήσεις
Η συνεχής ανάπτυξη της αγοράς στον τομέα των προϊόντων και υπηρεσιών Τεχνητής Νοημοσύνης, παγκοσμίως, παρέχει σημαντικές ευκαιρίες στις ευρωπαϊκές επιχειρήσεις. Ωστόσο, παρακολουθούμε μία αύξηση του ψηφιακού προστατευτισμού σε όλο τον κόσμο. Μια ευρωπαϊκή στρατηγική Τεχνητής Νοημοσύνης θα συνεισφέρει στην ύπαρξη ισότιμων όρων ανταγωνισμού για τις Ευρωπαϊκές επιχειρήσεις και θα διευκολύνει την ελεύθερη πρόσβαση σε αναδυόμενες αγορές.


Πρόσβαση στα δεδομένα, στην γνώση, στην τεχνολογία
Στο διασυνδεδεμένο κόσμο μας, ένας μικρός σχετικά αριθμός εταιρειών συσσωρεύει εντυπωσιακό όγκο πληροφορίας για κάθε έναν από εμάς – μπορούν ουσιαστικά να αναπαράγουν την καθημερινότητά μαςσε μεγάλη λεπτομέρεια, γνωρίζοντας σε ποιες περιοχές κινούμαστε, τις αναζητήσεις στο διαδίκτυο, την δραστηριότητα στα social media, τις online παραγγελίες και φυσικά την ηλεκτρονική αλληλογραφία και τις συζητήσεις ή άλλες αλληλεπιδράσεις μέσω διαδικτύου. Για έναν ενεργό χρήστη, τα συστήματα αυτά διατηρούν, κατά κάποιο τρόπο, ένα αντίγραφο μεγάλου μέρους της ζωής του, της καθημερινότητάς του και των ενδιαφερόντων του. Η τεχνητή νοημοσύνη, έχοντας πρόσβαση σε αυτό τον απίστευτο πλούτο δεδομένων, μπορεί να κάνει εντυπωσιακές προβλέψεις και εκτιμήσεις με διάφορες εφαρμογές (καλοπροαίρετες ή μη), όπως για παράδειγμα από τα προϊόντα που κάποιος ενδιαφέρεται να αγοράσειμέχρι την συναισθηματική σταθερότητα ή κατάστασή του.
Στην περίπτωση μαζικής ανάλυσης αυτών των δεδομένων, οι προβλέψεις ανάγονται σε επίπεδο πληθυσμού: ένα προηγμένο σύστημα τεχνητής νοημοσύνης θα μπορούσε να προβλέψει τις τάσεις και τη δυναμική των διάφορων ομάδων ως προς συγκεκριμένες δραστηριότητες (εμπορικές, πολιτικού χαρακτήρα κλπ.) παρέχοντας ιδιαίτερη δύναμη και εξουσία στους ‘προνομιούχους’ διαχειριστές του συστήματος.
Ιδιωτικότητα
Το δικαίωμα της ιδιωτικότητας απειλείται, κυρίως στο σενάριο που κάποιος τρίτος αποκτά πρόσβαση στα δεδομένα του χρήστη ή στις εκτιμήσεις που ένα σύστημα τεχνητής νοημοσύνης μπορεί να κάνει για τον χρήστη. Αλλά ακόμα και στην περίπτωση που ένας πολίτης επιλέγει συνειδητά την αποχή από τον ‘διασυνδεδεμένο κόσμο’, θα αρκεί μία απλή μετακίνηση μέσα στην ‘έξυπνη πόλη’ για να καταγραφεί από δεκάδες κάμερες ασφαλείας και μέσα σε λίγα λεπτά να έχει αναγνωριστεί και πιθανότατα ταυτοποιηθεί – μέσω τεχνολογιών computer vision και αναγνώρισης προσώπου: ακόμα και αν κάποιος δεν χρησιμοποιεί έξυπνες συσκευές – θα είναι εξαιρετικά δύσκολο να κυκλοφορήσει ‘ελεύθερος’ (χωρίς να αφήνει ίχνη) στην πόλη του μέλλοντος.
Ασφάλεια συστημάτων
Η ασφάλεια των συστημάτων εξελίσσεται γρήγορα, ωστόσο τυχόν τεχνικά κενά θα μπορούσαν να επιτρέψουν σε κακόβουλους χρήστες να αποκτήσουν πρόσβαση και από-απόσταση-έλεγχο μία συνδεδεμένης συσκευής – για παράδειγμα ενός αυτοκινήτου - με προφανή, καταστροφικά ενδεχόμενα. Η ασφάλεια αυτών των προηγμένων συστημάτων πρέπει να είναι απόλυτη προτεραιότητα.
Τεχνολογική ανεργία
Η τεχνολογική ανεργία είναι το αποτέλεσμα της αντικατάστασης ανθρώπινου δυναμικού από έξυπνα συστήματα. Είναι βέβαιο ότι θα επιφέρει σημαντικές αλλαγές στην αγορά εργασίας – επαγγέλματα θα αφανιστούν, κλάδοι θα αναδιαρθρωθούν, ενώ ωράρια και μοντέλα απασχόλησης θα επαναπροσδιοριστούν. Ταυτόχρονα όμως θα δημιουργήσει ανάγκες για νέους ρόλους, εξειδικεύσεις και επιστημονικά πεδία, ενώ θα επιτρέψει καλύτερη χρήση του χρόνου σε περισσότερο δημιουργικές εργασίες.
Ηθική, Υπευθυνότητα και δύσκολες Αποφάσεις
Τα συστήματα τεχνητής νοημοσύνης πρέπει να εκπαιδεύονται και να μαθαίνουν ώστε να είναι συμβατά με την βασική ηθική και τους κανόνες που διέπουν τον πολιτισμό μας. Υπάρχουν πολλά παραδείγματα αποφάσεων που θίγουν ζητήματα ηθικής και αξιών – όπως στο σενάριο που ένα αυτόνομο αυτοκίνητο ‘βλέπει΄ ότι πρόκειται να εμπλακεί σε ένα σοβαρό ατύχημα - για παράδειγμα με έναν πεζό -  και πρέπει να ‘αποφασίσει’ σε κλάσματα δευτερολέπτου αν θα θέσει σε κίνδυνο τους επιβάτες του ή όχι (για παράδειγμα, οδηγώντας το αυτοκίνητο εκτός δρόμου ώστε να αποφύγει τον πεζό που είναι ήδη σε μεγαλύτερο κίνδυνο).
Η λογική αποφάσεων σε τέτοιες ακραίες καταστάσεις πρέπει να είναι προκαθορισμένη και γενικά αποδεκτή, ενώ το αναλυτικό ιστορικό των ενεργειών/ αποφάσεων του αυτοκινήτου διαθέσιμο προς ανάλυση.




